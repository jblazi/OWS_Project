///////////////////////////// BIOGRAFIJE ///////////////////////////////////

JASMINKA ZAJEC
Prof. plesni pedagog, koreograf i međunarodni sudac HSDS-a.
Srednju školu za Kulturu i umjetnost kao stručni suradnik za TV i film, Srednju školu za Ritmiku i ples kao plesač suvremenog plesa, koreograf i plesni pedagog završila je u Zagrebu. 
Diplomirala na Filozofskom fakultetu u Zagrebu 1990. godine kao prof. psihologije.
Više od dvadeset godina bavi se pedagoškim i koreografskim radom u Plesnom studiju "Step by Step" čiji je osnivač i umjetnički voditelj.  Od početka svog rada radi revitalizaciji step tehnike u Hrvatskoj te popularizaciji show i jazz danca.
U step-tehnici stručno se usavršavala u SAD-u (New Yorku i Boston), na ljetnoj školi plesa u Rovinju, te na Plesnoj akademiji u Kolnu (Internationale Sommeracademie des Tanzes). Tijekom stručnog usavršavanja bila je na nizu plesnih seminarima u step i jazz tehnici, modernim tehnikama i street tehnikama sa priznatim stranim plesnim pedagozima i koreografima u Bostonu, New Yorku, Kolnu, Londonu, Rovinju, Budvi, Zadru, Zagrebu, Malinskoj,  Ljubljani,  Bledu itd. Zadnjih godina kao koreograf i međunarodni sudac u show dancu i stepu u Las Vegasu, New Yorku i Londonu. 
Kao vanjski suradnik predavala je step-tehniku u Školi za ritmiku i ples u Zagrebu. Autor je programa step tehnike koji je od 2008g. uvršten u program Srednje plesne škole „F. Lučića“ u V. Gorica. Kao vanjski suradnik predavala je step-tehniku na Akademiji dramskih umjetnosti u Zagrebu. Član je stručne komisije Hrvatskog sabora kulture za plesno područje, te stručne komisije Treps festivala.
 Bila je osam godina stručni suradnik za scenski pokret u dječjem programu Hrvatske televizije u emisiji Turbo Limač Show. Koreografirala sam plesne scene u predstavama Zagrebačkog HNK-a, te u najnovijem igranom filmu Branka Ivande „Lea i Darija„ 
Jedan je od osnivača Hrvatskog Show dance saveza, te višegodišnji tajnik saveza. 
Prvi je Hrvatski sudac u show dance-u sa međunarodnom licencom od 1997g., te od tada  kontinuirano sudi step i show kategorije na međunarodnim natjecanjima.
Od osnutka saveza je tehnički direktor za step tehniku, te od 2008g. tehnički direktor za show dance.


JASMINKA ŽUGLIĆ

Rođena JE 1971 u Zagrebu. Pohađala JE osnovnu školu Granešina u Zagrebu. U četvrtom razredu upisuje tečaj plesa u Zagrebačkom plesnom ansamblu. Na prijedlog voditelja ansambla upisuje se u osnovnu školu za balet, ritmiku i ples u Bogovićevoj 7. Nakon završetka osnovne škole upisuje srednju pedagošku školu i paralelno srednju plesnu školu Ane Maletić. Na zadnjoj godini plesne škole upisuje izborne predmete step i grem, a u Zagrebačkom plesnom ansamblu radi razne tehnike plesa pod vodstvom Jasminke Neufeld Imrović. Te iste godine pohađa i plesni ansambl Mađarac gdje učim plesne tehnike društvenih plesova.
Završila JE školu za balet,ples i ritmiku i to diplomskim radom sa plesnom pričom Tapatapatapavko. Plesnu priču radila je sa djecom školske i predškolske dobi. Nakon završetka školovanja radi u Zagrebačkom plesnom ansamblu sa Jasminkom Neufeld Imrović, a nakon toga sa Jasminkom Zajec osniva udruženje građana koje danas radi kao Plesni studio Step by Step. U plesnom studiu zaposlena je od početka njegova rada.
Trenutno je voditeljica predškolskog programa,za kojeg je napisala i programe ritmike i plesa za predškolski stupanj plesa. 
Svoje znanje nadopunjuje svake godine odlaskom na brojne seminare raznih plesnih tehnika.
Sudac je u HSDS-u kao i međunarodni sudac u IDO-u.


Tanja Skubic Pipinić

Rođena  07.04.1976. u Zagrebu gdje je i završila Osnovnu školu za balet i ritmiku. Od 1991. godine aktivna je članica Ansambla Plesnog studija  "VEM". 2001. godine dobiva status slobodnog umjetnika i po zanimanju je plesač i plesni pedagog.

Kao plesač sudjeluje na mnogim projektima.
"Jučerašnje slike" (1992.), "Prije odlaska" (1993.), "Krhotine" (1994.), "Nina" (1998.), "Pogled" (1998.), "Moeibius" (1999.), "Kvartet in Progres" (2001.) u koreografiji Vesne Mimice. S predstavama "Nina" i "Pogled" gostuje u Kanadi 1997. godine.
"Tramvaj ili način gledanja" (2000.) u koreografiji Ane-Marije Bogdanović.
Sa francuskim koreografom Fred Lasserrom surađuje u predstavi "Čvrsto, gorko, slatko" (2002.). Sudjeluje i na mnogim festivalima (Zlatni lav Umag, Cest is the best Zagreb, Festival plesa i neverbalnog kazališta Svetvinčenat, Zadarsko kazališno ljeto).

2003. započinje suradnja s kazalištem "Komedija" u mjuziklu "Kosa" s brojnim izvedbama i gostovanjima (Jarunfest, Ljubljana, arena u Puli).

Surađuje i s HRT-om kao plesač ("Dobro jutro Hrvatska", "Dobri ljudi",...) i koreograf ("Turbo limach show"). Završila Pravni fakultet u Zagrebu.

Dugogodišnji je plesni pedagog te koreograf u Plesnom studiju „Step by step“.2010. godine dobiva prvu nagradu na festivalu „TREPS“ sa dječjom koreografijom „Paris“, te ima niz odličnih rezultata na domačim i međunarodnim natjecanjima HSDS-a. Usavršava se na brojnim seminarima u Zagrebu, Puli, Malinskoj te Londonu. 


ŠTEFICA BLAŽINOVIĆ

Rođena 13. srpnja 1983.g. u Zagrebu. Diplomirala je na Ekonomskom fakultetu u Zagrebu i iskušala se u zanimanju, ali je sebe doživljavala kao plesača. Plesom se bavi od ''malih nogu''. U jednom od prvih plesnih studija koji se bavi step tehnikom, postaje stalni plesač i koreograf plesnog studija ''Step by step'' pod umjetničkim vodstvom Jasminke Zajec, a zatim postaje i stalni plesni pedagog. Tu je i koreografirala svoje prve koreografije. Na Pučkom otvorenom učilištu u Zagrebu završava i program voditelja plesnih tehnika. 
Od rane mladosti svoju ljubav prema plesu izražava u plesnoj dvorani Plesnog studija ''Step by step'', plesnim pozornicama i seminarima, koreografijama i natjecanjima državnog i međunarodnog karaktera. 
Radi i koreografira na završnim produkcijama plesnog studija ''Step by step'' (od 2000.g.), koreografirala i plesala na plesnim predstavama plesnog studija ''Step by step'': ''Step se vratio u naš grad'' (2007.g.) i ''Ritam života'' (2009.g.), trenirala polufinaliste Super Talent Show-a ''Mariachhi'' i ''Golubek moj beli'' (2010.g.), asistirala u koreografijama na snimanju filma ''Lea i Darija''(2011.g.).
Završava razne plesne seminare i festivale u Hrvatskoj: Pula, Malinska, Vodice, Šibenik i Dubrovnik (2001. – 2014.g.) u kojima je učila i plesala od Kornelije Kosanović, Tamare Savičević,  Ane Jurić, Igora Barberića, Paula Henrya, Gorge Vasquez. Odlazila je na razne međunarodne plesne radionice, škole i festivale: Slovenija (2000.g.) rad sa Judy Ann Bassing, Jadran Živković, Mitja Popovski (step tehnika); Engleska, Plesna škola ‘’Pineapple’’ u Londonu (2006. i 2007.g.) (ballet, jazz, contemporary); Stockholm Tap Festival (2011. i 2012.g.) polazila satove Jasona Samuela Smith, Chloe Arnold, Michelle Dorrance, Sam Weber (step tehnika); Zurich Tap Festival (2013.g.) polazila satove Cartiera Williamsa, Danny Nielsena, Dericka Granta, Jasona Janasa (step tehnika).
Koreografirala je mnoge koreografije koje su zapažene idejom, rezultatom i priznanjem kao što su: ''Mariacchi'' (dobitnici Trebs festivala za najbolju koreografiju 2006.g. i državni prvaci), ''Golubek moj beli'' (državni prvaci 2010.g. i polufinalisti Super Talent Show-a), ''Americano'' (državni prvaci i viceprvaci svijeta), i mnoge druge.
Bavi se posebnom tehnikom plesa, stepom, koju najviše voli, jer lupkajući ritam, na daskama dvorane, izražava ono što nosi duboko u sebi.


MARIJA DUJMIĆ

Plesač u Plesnom studiju ''Step by step'' od 1994 godine.
Član Hrvatskog Show dance Saveza  i Internatioal Dance Organization te sudjelovanje kao natjecatelj i koreograf na državnim, europskim i svjetskim prvenstima u stepu, show dance-u i modern plesovima
radno iskustvo stekla u Plesnom studiju ''Step by step'' od 2001 god 
od ožujka 2010 god. zaposlena kao plesni pedagog u Plesnom studiju  ''Step by step''
podučavanje ritmike i plesa  predškolske i školske djece 
rad s djecom uključenom u natjecateljski program Plesnog studija ''Step by step''
sudjelovanje u osmišljavanju, koreografiranju i izvedbi završnih produkcija Plesnog studija ''Step by step''
Uz natjecateljski dio programa sudjeluje i na različitim plesnim smotrama (TREPS, Hrvatski sabor kulture, Varaždinski špancirfest, Požeški plesokaz), TV emisijama (Ples sa zvijezdama) te kulturno-zabavnim događanjima
Bogato iskustvo u osmišljavanju i kreiranju kostima za plesne nastupe i natjecanja

Od 2000 god polaznik ljetnih plesnih seminara u Malinskoj i usavršavanje u raznim plesnim tehnikama poput stepa, jazz dance-a, realise-a, modernog i suvremenog plesa
2006 god i 2008 god odlazak na plesno usavršavanje u London u plesnu školu ''Pineapple'' 
Polaznik raznih plesnih seminara u Hrvatskoj i inozemstvu (Malinska, Pula, Zagreb, London, Kopar)
Rad s raznim Hrvatskim plesnim pedagozima i koreografima kao što su  Kornelija Kosanović-Koni, Jasminka Zajec, Maša Kolar, Zoran Marković, Bojan Valentić, Zrinka Udžbinec, Tamara Savičević, Igor Barberić, Zvonimir Kvesić, Tamara Curić, Ana Jurić, Elena Burmini...
Rad s inozemnim plesnim pedagozima i koreografima kao što su Paul Henry, Jorge
Vazquez, Mitja Popovski, Jadran Živković, Mimi Marčac Mirčeta...
2012 god završava program osposobljavanja za poslove voditelja plesnih tehnika u Centru za kulturu Pučko otvoreno učilište 

PROJEKTI, NAGRADE I PRIZNANJA

-	2007 god mjuzikl „Pravo na slatko“ (plesač)
-	2008 god humanitarni koncert za udrugu Krijesnica „Step se vratio u naš grad“ (plesač)
-	2009 god plesna priča „Ritam života“ (plesač, koreograf, scenograf, ideja i režija)
-	2010 god IDO Europsko prvenstvo u Mađarskoj osvojeno 2 mjesto u kategoriji seniorske show formacije i 3 mjesto u kategoriji juniorske show formacije (koreograf)
-	2010 god plesna predstava „Plesni korak“ (koreograf)
-	2010 god susreti plesnih ansambala TREPS- nagrada koreografu za prve plesne korake
-	2012 god osvojeno 3 mjesto na IDO Svjetskom kupu u Frankfurtu u kategoriji seniorske modern male grupe (koreograf)
-	2012 god sudjelovanje u HNK  na 2Razglednici Hrvatskog sabora kulture (koreograf)


VENDY ZAJEC

Vendy Zajec rođena je 14.10.1992. godine u Zagrebu. Ima dvije velike ljubavi – ples i medicina. Plesom se počela baviti od svoje treće godine u plesnom studiju Step by step gdje je i danas aktivan plesač, trener i koreograf. Završila je prirodoslovno-matematičku XV. Gimnaziju u Zagrebu i  srednju plesnu školu Franje Lučića u Velikoj Gorici. 2011. godine upisala je Medicinski fakultet u Zagrebu koji je 2017.godine uspješno završila. 2019. Godine započinje specijalizaciju iz ginekologije i opstetricije  u Klinici za ženske bolesti i porode u Petrovoj. 
Od 2000. godine počela se aktivno natjecati na državnim i međunarodnim natjecanjima u show danceu, modernom plesu, jazz-u i stepu. Najzapaženiji rezultati: 
•	10 godina državni prvak u više od 8 kategorija (solo, par, mala grupa i formacija) u stepu i show danceu
•	2003.  3.mjesto u step formaciji i 2. mjesto u step paru na svjetskom prvenstvu u stepu u Njemačkoj.
•	2005. godine viceprvak svijeta u step malim grupama
•	2007. viceprvak svijeta u step malim grupama, viceprvak svijeta u step triju
•	2011. Bronca u show solu na europskom prvenstvu                                                             
•	2012. Bronca u modern malim grupama na europskom prvenstvu u Frankfurtu
•	2012. - Europski prvaci u show malim grupama
•	2012. - Svjetski viceprvaci u step malim grupama
•	2013.  - europski viceprvaci u modern mg                 
-	svjetski prvaci u show malim grupama
•	2013. - europsko prvenstvo u St Peterburgu – europska prvakinja u show dance paru       
•	2014.-  bronca na svjetskom prvenstvu u stepu u malim grupama i formaciji
•	2015 – viceprvak svijeta u show paru
•	2017. – viceprvak svijeta u step malim grupama i formacijama              
Od 2012. radi kao pedagog i koreograf u plesnom studio step by step. Njene koreografije postižu odlične rezultate na državnim, europskim i svjetskim natjecanjima. Najznačajniji rezultati: 
•	2013. Karla Šilović – 3. mjesto u step solima na svjetskom prvenstvu
•	2013. bronca u malim grupama juniori na europskom prvenstvu u Italiji
•	2014. viceprvaci svijeta u show paru na prvenstvu u St. Peterburgu
•	2014. Tamy Zajec europska prvakinja na prvenstvu u Moskvi
•	2015. europski prvaci u show maloj grupa na prvenstvu u Gibraltaru
•	2016. Svjetske prvakinje u step triju u juniorskoj kategoriji
•	2017. svjetski prvaci u step triju u juniorskoj kategoriji, dva srebra i jedna bronca na svjetskom prvenstvu u stepu, zlato u jazz paru i bronca u modern formaciji juniori na svjetskom prvenstvu u Pragu
•	2018. – 3. puta zaredom svjetski prvaci u step triju u juniorskoj kategoriji, dva srebra i jedna bronca na svjetskom prvenstvu u stepu u Njemačkoj

Usavršavala se na mnogim seminarima u Hrvatskoj i inozemstvu ( New York, Washington, Stockholm, Zurich, London). Polazila je seminare cijenjenih plesnih pedagoga stepa, showa, suvremenog plesa i jazza poput – Billy Bella,  Melody Squaire, Paul Henry, Maša Kolar, Kornelija Kosanović, Chloe Arnold, Jason Samuel Smith, Sarah Reich, Jorhe Vanquez i mnogi drugi.
Gostovala je na mnogim emisijama na televiziji i radiju, međunarodnim plesnim festivalima, tv show-ima (Voice, Dora – idemo na Eurosong s Ninom Badrić, Ples sa zvijezdama, Susreti plesnih grupa Hrvatskog sabora kulture, Šibenski festival, Treps,...).
2017. godine zajedno sa Anom Maričić koreografirala je sve tri točke Step boys-a te ih uspješno dovela do finala hrvatskog Supertalenta.
U radu s djecom iznimno joj je važno naučiti ih da svi uspjesi dolaze s puno rada i odricanja te da je za medalju i pehar osim samog talenta važna i marljivost, srdačnost, dobra organizacija vremena, preciznost, brzo usvajanje korekcija i naravno ogromna ljubav prema onom što radiš. Osim samog uspjeha u plesu važno joj je da djeca usvoje pozitivne radne navike i odrastu u dobre i ambiciozne ljude koji će biti vrlo uspješni i sretni u čemu god će se baviti kasnije u životu.


BARBARA MARKOVIĆ

Barbara Marković rođena je 07.12.1992. godine i od svoje 2.godine života bavi se plesom. Svoje prve plesne korake započela je pod vodstvom Jasminke Žuglić, sada dugogodišnje voditeljice u plesnom studiu Step by step. 
Nakon osnovne škole, svoje školovanje nastavila je u III. Gimnaziji u Zagrebu, te se nakon nje usmjerila u pedagoške vode te upisala Učiteljski fakultet u Zagrebu. Sa diplomom baccalaurea Ranog i predškolskog odgoja i obrazovanja, dalje upisuje pedagogiju na Filozofskom fakultetu u Zagrebu te stječe titulu magistre pedagogije. 
	
Nakon kratke pauze od svijeta plesa u predškolskim danima, sredinom 2000.godine upisuje se u plesni studio Step by step. Nakon nepunih 2 godine, (2002.godine) osvaja svoju prvu medalju na plesnim natjecanjima; 2.mjesto u show parovima s kolegicom Ines Turčić. Već sljedeće godine, osvaja svoju prvu medalju, 3.mjesto, u show solo kategoriji, te iste godine osvaja svoju prvu svjetsku medalju na svjetkom natjecanju u stepu u Riesi, 3. mjesto sa step formacijom. 
Nakon toga, slijede mnogobrojne postolja i medalje na državnim, europskim i svjetskim pozornicama od kojih su najistaknutiji sljedeći rezultati:
 2005.  – Viceprvak svijeta u step malim grupama
 2006. – Prvak hrvatske u step solu
 2007. - Viceprvak svijeta u step malim grupama i triu
 2010. - Viceprvak svijeta u show formacijama                                                             
 2012. - Viceprvak u Europi u modern, show i step malim grupama
 2013. - Europski viceprvaci u modern i show malim grupama             
 2013. - Viceprvak na Europskom prvenstvu u Sankt –  Petersburku 
 2014. - 3. na svijetu sa step formacijom i malom grupom 
2017.  -Viceprvak svijeta sa step formacijom i malom grupom
						 
2006. godine također dobila priznanje od HSDSa za izniman doprinos hrvatskom plesu i njegovoj promociji u svijetu.
	Svoje plesano obrazovanje nadograđivala je odlascima na seminare cijenjenih plesnih pedagoga stepa, showa, suvremenog, jazza i ostalih stilova poput – Melody Squaire, Paul Henry, Maše Kolar, Kornelije Kosanović, Alena Sesartića, Jason Samuel Smith, Sarah Reich, Jorhe Vanquez, Daniel Borak, Charles Renato, Melinda Sullivan, Jason Janec, Chloe Arnold koja je osnivačica najpoznatije step skupine na svijetu "Syncopated Ladies" mnogi drugi . 	
 
Kao plesač, ali i kao koreograf, sudjeluje na raznim događanjima na hrvatskoj javnoj sceni, te je tako 2012. god plesala u emisiji Dora – idemo na Eurosong s Ninom Badrić, na raznim koncertima, eventima, predstavama, gostovanjima (Ples sa zvijezdama, Susreti plesnih grupa Hrvatskog sabora kulture, Šibenski festival, Turbolimač show, Koncerti Dine Jelusića, Treps...)

Sudjelovala je u raznim plesnim predstavama u produkciji plesnog studia Step by step. Kao plesač, 2004 .godine sudjelovala je u u prvoj hrvatskoj predstavi u kojoj je bio prisutan step "Ljepotica i zvijer" koja je izvedena na Šibenskom festivalu i u kazalištu "stara Trešnja".
2007. godine sudjelova je u mjuziklu "Pravo na slatko" kao pjevač i plesač.
2009. godine sudjelovala je kao plesač u plesnoj predstavi "Ritam života".
2015. godine sudjelovala je u plesnoj predstavi "Jednog srca beat" kao plesač, koreograf, te je sudjelovala u ukupnoj produkciji predstave.

Od 2012. godine svoje plesno znanje prenosi na mlađe naraštaje te postaje plesnim pedagogom i koreografom u plesnom studio Step by step. Koreografije postižu odlične rezultate na državnim, europskim i svjetskim natjecanjima.


MARIJA PANIJAN

Rođena je 5.1.1993. godine u Zagrebu.  Od malih nogu član je Plesnog studija Step by step u kojem danas, osim što pleše, radi i kao plesni pedagog te koreograf.  Završila je opću III. Gimnaziju u Zagrebu i potom upisala studij pedagogije na Filozofskom fakultetu kojeg uspješno završava 2017. godine i time stječe titulu magistre pedagogije.
Svoje plesno znanje aktivno usavršava i proširuje na raznim step, jazz, hip hop i drugim seminarima i radionicama učeći od Jasona Samuelsa Smitha, Chloe Arnold, Michelle Dorrance, Sarah Reich, Paula Henryja, Tamare Savičević, Kornelije Kosanović, Maše Kolar i mnogih drugih. Kao plesač, osvojila je brojna priznanja na domaćim i međunarodnim natjecanjima. Neka značajnija su:
-	2003.god. – 2.mjesto u step parovima i 3.mjesto u step formacijama
-	2007.god. – viceprvak svijeta u step triju i step malim grupama
-	2008.god. – 3.mjesto u step triju, svjetsko prvenstvo
-	2010.god. – viceprvak svijeta u show formacijama
-	2012.god. – viceprvak svijeta u step malim grupama i europski prvak u show malim grupama
-	2013.god. – svjetski viceprvak u modern malim grupama
-	2014.god. – 3.mjesto u step formacijama i malim grupama na svjetskom prvenstvu
-	2017.god. – svjetski viceprvak u step malim grupama i step formacijama
-	2018.god. – svjetski viceprvak u step malim grupama

Nastupala je u raznim TV emisijama i događajima: Supertalent (2010.),  Dora – idemo na Eurosong s Ninom Badrić (2012.),  Šibenski plesni festival, TREPS, Susreti plesnih grupa hrvatskog sabora kulture, Ples sa zvijezdama, itd. Kao plesač nastupa i u plesnim predstavama i mjuziklima Plesnog studija Step by step, poput Pravo na slatko (2007.god.),  Ritam života (2009.) i Jednog srca beat (2015.) za kojeg je bila i jedan od scenarista.
Od 2014. godine radi i kao profesorica stepa u Umjetničkoj školi Franje Lučića u Velikoj Gorici. 
U svojem radu trudi se djeci i mladima prenijeti ljubav prema plesu, ali i naučiti ih da uz trud i vjeru u sebe i svoje sposobnosti mogu postići što god žele, u bilo kojem području života.


MAJA BAKSA

Rođena 09.05.1990 u Zadru. Sa 8 godina se upisuje u plesni studio Step By Step u Zagrebu, u kojem je aktivni član do danas. 2008 godine postaje plesni pedagog za uzraste od malih vrtićanaca od 3 godine do starijih seniora do 25 godina koje uči 5 vrsta plesnih tehnika (step, show dance, jazz dance, suvremeni ples i elemente baleta i gimnastike). Kao zaposlenik u studiju i danas proširuje svoje znanje na više od 100 članova svake godine u 7-9 plesnih grupa koje vodi. 2000. godine pohađala je školu za klasični balet na Ilirskom trgu.

Kao plesač je primila mnoga priznanja kao državni prvak u različitim kategorijama, te kao svjetski i europski viceprvak i finalist u stepu i show danceu.
Kroz dugi niz godina pohađala je mnoštvo plesnih seminara u Hrvatskoj i izvan nje u različitim stilovima plesa, te na njima usavršavala svoje plesno znanje. 
Sudjelovala je kao plesač na brojnim nastupima za pjevače, televizijskim nastupima, plesnim predstavama te festivalima i mjuziklima.
Na festivalu „TREPS“ 2011. godine sa svojom plesnom skupinom osvaja glavnu nagradu.

Kao koreograf već dugi niz godina uspješno predstavlja svoje koreografije na državnim, europskim i svjetskim natjecanjima uz brojna odličja u različitim dobnim kategorijama i stilovima plesa, a ovo su tek neke od njih;
-	Višestruka 1.mjesta u dobnoj kategoriji „Mini Kids“ na državnim prvenstvima od 2009 do danas
-	Višestruki viceprvaci države u juniorskim kategorijama na državnim prvenstvima u modern i show dance-u.
-	Višestruki viceprvaci države u seniorskim kategorijama na državnim prvenstvima u modern i show dance-u.
-	Juniorski prvaci i viceprvaci na Europskom prvenstvu 2018 godine u modern i lyrical plesu.

Uz zvanje plesni pedagog, nalazila se u ulogama kostimografa, scenografa, koreografa, organizatora plesnih produkcija, vizažista i pjevača. Završila je srednju školu za modnog dizajnera, pohađala brojne satove pjevanja kod licenciranih glazbenih edukatora, te je sminila dvije svoje pjesme. Velika ljubav su joj muzika i ples te se nada velikim projektima mjuzikla u budućnosti, kao i nastavkom koreografiranja plesnim skupinama i pojedincima za brojna natjecanja i nastupe u Hrvatskoj i izvan nje.


TAMY ZAJEC

Tamy Zajec rođena je 02.11.1996. u Zagrebu. Od svoje 5 godine života član je plesnog studia 'Step by step' sa kojim je osvojila brojne narodne i međunarodne uspjehe u show i modernim plesovima te stepu. Također završila je i srednju plesnu školu modernog plesa Ane Maletić u Zagrebu. Kako bi proširila svoje plesno znanje sudjelovala je na brojnim plesnim semirarima kao 'Stockholm tap festival', 'Dubronik tap festival', 'Zurich tap festival' te se usavršavala u ljetnoj plesnoj školi 'Alvin Ailey' u New Yorku. 
Najznačajnija postignuća:
2006. Europski prvak u show solu u Dunaujvarosu, Mađarska
2006. Svjetski prvak u step formaciji u Riesi, Njemačka
2006. i 2007. Svjetski vice prvak u step parovima u Riesi, Njemačka
2007. Svjetsko prvenstvo u jazz plesovima u New Yorku, 5. mjesto
2008. Europski prvaci u step formaciji u Samoboru, Hrvatska
2011. Treće mjesto u step maloj grupi na svjetskom prvenstvu u Riesi, Njemačka
2012. Brončani u modern maloj grupi na svjetskom prvenstvu u Frankfurtu, Njemačka
2013. Europski prvak u show paru u St. Petersburgu, Rusija
2013. Zlatna medalja iz modern sola, te step sola, para i trija na plesnoj olimpijadi u Moskvi, Rusija
2014. Svjetski vice prvaci u step triu u Riesi, Njemačka

Uz plesno imala je i glumačko iskustvo kao glavna dječja uloga u filmu 'Lea i Darija' poznatog hrvatskog redatelja Branka Ivande. 
Trenutačno studira na plesnoj akademiji 'Wilkes Academy od Performing Arts' u Londonu.





////////////////////// stilovi plesa /////////////////////////////////

Ritmika i ples
U sklopu našeg programa vježbamo i društvene plesove, kao što su, valcer, charlston, polka, tango, cha-cha-cha, rock&roll, a u školskim stupnjevima i step. Puno slušamo i učimo o glazbi i različitim plesnim ritmovima.

Step
U Hrvatskoj se posebno trudimo obnoviti i popularizirati poznati, ali i pomalo zaboravljeni plesni izraz step. Taj je vrsta plesa svima poznatija iz filmskih i kazališnih mjuzikala Freda Astaiera, Ginger Rogers i Gene Kellyja, te novijim produkcijama Lord of the Dance i River Dance. Mi smo prva škola stepa za djecu i mlade u Hrvatskoj.

Show dance
Show dance djeca uče već od školskog stupnja, dok je, uz step, upravo ova tehnika najzastupljenija u natjecateljskom stupnju. Radi se o vrsti plesa koja obuhvaća gotovo sve plesne tehnike i stilove koji se mogu izvoditi u čistoj formi ili međusobno kombinirati. Također, uključeni su i elementi akrobatike, odnosno podrške, te kazališni elementi – svaka koreografija zapravo je predstava u malom, s pričom i odgovarajućim kostimima. 

Ritmička gimnastika
Elementi ritmičke gimnastike važan su dio našeg programa jer omogućuju našim članovima stjecanje gipkosti i izdržljivosti.

Klasični balet
Plesači svih vrsta plesova redovito svoj plesni uspon počinju
osnovama klasičnog baleta, ili se u svom plesnom radu susreću s njim. Tako je i naš program prožet elementima baleta jer ga smatramo iznimno važnim za dobro upoznavanje i kontroliranje svoga tijela i plesnih pokreta.

Društveni plesovi
Kako su društveni plesovi važan dio opće kulture, trudimo se svoje članove upoznati i s osnovnim elementima plesova kao što su valcer (engleski i bečki), polka, tango, cha-cha-cha, can-can, i mnogi drugi.

Jazz dance
Naš studio se natječe i u jazz dance-u. Jazz dance je modernija tehnika proizašla iz klasičnog baleta, kao uostalom i sve modernije plesne tehnike. Bazira se na baletnoj tehnici koja je nadopunjena opuštenijim plesnim elementima, odnosno slobodnijim pokretima. u Jazz-u više dolazi do vidjela izražaj i tehnika, nego sama priča kao u show dance-u. 

Modern
Modern je vrsta plesa u kojoj je osnovna ideja demonstrirati, odnosno prenijeti osjećaje plesom i pokretom. lesni studio Step by Step tek je nedavno uvrstio i modern u svoju ponudu. Prvi koraci bili su sramežljivi, te su se plesala tek modern sola ili male grupe. No, HSDS je uvrstio i modern kao natjecateljsku kategoriju, pa se i broj modern koreografija rapidno povećava. Za razliku od stepa i show dancea, u kojima je na prvom mjestu tehnika, a tek potom izražajnost i priča, modern je vrsta plesa u kojem je upravo izražajnost na prvom mjestu. Cilj, odnosno smisao svake modern koreografije jest prenijeti gledatelju neki osjećaj, potaknuti emocije kod publike. Poput show dancea, modern kombinira elemente raznih plesnih tehnika, a prisutna je i akrobatika u obliku eventualnih podrški. Također, valja razlikovati modern od suvremenog plesa koji je više vezan uz kazalište i performans u umjetničkom smislu.

///////////////////////// lokacije /////////////////////////////

Studio djeluje na četiri ključna punkta u gradu Zagrebu:

- SESVETE
DV Sesvete(centralni objekt i područni objekt Novo Brestje), DV Leptir, DV En ten tini
OŠ Novo Brestje, OŠ Jelkovec, OŠ Sesvetska Sopnica
SŠ Sesvete

- DUBRAVA
DV Radost, DV Medo Brundo
OŠ Antuna Mihanovića, OŠ A.B. Šimića, OŠ Retkovec
Mjesna zajednica Trnovčica

- MAKSIMIR
OŠ A.G. Matoša

- VRAPČE - GAJNICE
OŠ D. Tadijanovića, OŠ Stenjevec, O.Š D.Domjanića








Studio djeluje na četiri glavna punkta u Zagrebu

- SESVETE
DV Sesvete(centralni objekt i područni objekt Novo Brestje), DV Leptir, DV En ten tini
OŠ Novo Brestje, OŠ Jelkovec, OŠ Sesvetska Sopnica
SŠ Sesvete

- DUBRAVA
DV Radost, DV Medo Brundo
OŠ Antuna Mihanovića, OŠ A.B. Šimića, OŠ Retkovec
Mjesna zajednica Trnovčica

- MAKSIMIR
OŠ A.G. Matoša

- VRAPČE - GAJNICE
OŠ D. Tadijanovića, OŠ Stenjevec, O.Š D.Domjanića


Lokacije gdje održavamo plesne satove:

DV Sesvete - 
Sesvete, Ive Tijardovića 9, 10 360 Zagreb

DV Leptir - 
Sesvete, Ivana Gorana Kovačića 20, 10 360 Zagreb

DV En Ten Tini - 
Sesvete, Ulica 144. brigade Hrvatske vojske 8, 10000 Zagreb

OŠ Brestje Sesvete - 
Sesvete, Potočnica bb, 10 360 Zagreb

OŠ Jelkovec - 
Sesvete, Dragana Plamenca 1, 10 360 Zagreb

OŠ Sesvetska Sopnica - 
Sesvete, Sopnička ulica 69, 10 360 Zagreb

SŠ Sesvete - 
Sesvete, Bistrička 7, 10 360 Zagreb

DV Radost - 
Dubrava, Hrvatskog Proljeća 18, 10 000 Zagreb

DV Medo Brundo - 
Dubrava, Dubrava 185, 10 000 Zagreb

OŠ Antuna Mihanovića - 
Dubec, Dubečka 5, 10 000 Zagreb

OŠ Antuna Branka Šimića -
Trnovčica, Krotovica 15, 10 040 Zagreb

OŠ Retkovec - 
Retkovec, Aleja Javora bb, 10 040 Zagreb

Mjesna Zajednica Trnovčica - 
Trnovčica, Trnovčica 2, 10 040 Zagreb

OŠ Antuna Gustava Matoša -
Ravnice, Aleja Antuna Augustinčića 12, 10 000 Zagreb

OŠ Dragutina Tadijanovića -
Vrapče, Bolnička 60A, 10 000 Zagreb.

OŠ Stenjevec -
Gajnice, Bolnička 92, 10 000 Zagreb

OŠ D.Domjanića - 
Ulica Ganjice 31, 10000 Zagreb






